---
title: انواع خاک و کود
weight: 1
---

# انواع خاک و کود
اگر گیاهان عجیب و غریبی پرورش ندهید خاک‌ها رایج‌ترین بسترهای رشد
 گیاهان هستند. البته این روزها گیاهان را در خانه هم با استفاده از
 روش‌های کشاورزی بدون خاک یا هیدروپونیک پرورش می‌دهند که خیلی روش‌های معمولی
 حتی برای پرورش صنعتی گیاهان هم نیستند برای همین شناخت انواع خاک‌ها
 به عنوان تنها بستر رشد و پرورش گیاه اهمیت دارد.

از نظر علمی خاک‌ها را بر اساس معیارهای مختلفی مثل اندازه، رنگ، اسیدی یا
بازی بودن و 
هزارجور معیار دیگر دسته‌بندی‌ می‌کنند. فارغ از دسته‌بندی‌های فنی و علمی
چیزی که برای من و شما به عنوان
یک پرورش‌دهنده و نه دانشمند خاک اهمیت دارد این است که
بدانیم خاک‌هایی که در بازار با اسم‌های مختلف فروش می‌روند هر کدام به چه
دردی می‌خورند و باید چه خاکی تهیه‌ کرد و چه گیاهی را در چه خاکی کاشت.

بیایید نگاهی به هر کدام از خاک‌هایی که معمولا در بازار به فروش می‌رسند داشته
باشیم:



## کمپوست/ورمی کمپوست


## پیت‌ماس


## کوکوپیت
کوکوپیت را از پوست و الیاف دورریختنی نارگیل (کوکونات)
می‌گیرند. اگر این کار را به شیوه سنتی انجام دهند حدود ۶ ماه الیاف اضافی
نارگیل را در آب می‌خیسانند تا به طور طبیعی تجزیه شود و پس از آن ماده حاصل
را با دستگاه‌های خاصی خشک و فشرده می‌کنند. 
معمولا این کار در کشورهای تولیدکننده نارگیل مثل هند و سریلانکا انجام می‌شود
و گران‌تر بودن آن نسبت به بقیه خاک‌ها احتمالا به خاطر این شیوه خاص تولید و واردات
است

کوکوپیت خاک بسیار سبکی است؛
هوا را به خوبی عبور می‌دهد؛
از آن‌جا که از خاک
تهیه نمی‌شود آفت‌ها، بیماری‌ها و علف‌های هرز درون خاک را ندارد؛
پنج‌سالی ماندگاری دارد که زمان خوبی برای یک خاک است؛
سرشار از مواد آلی مورد نیاز برای گیاهان است؛
PH ایده‌آلی دارد
و مهم‌ترین ویژگیش نگهداری بسیار زیاد آب در
خودش است. این را احتمالا بعد از اولین استفاده از این خاک متوجه
می‌شوید چون معمولا کوکوپیت در بسته‌بندی‌های بسیار فشرده فروخته می‌شود
برای استفاده از آن باید مقداری را جدا کنید و در آب بخیسانید تا کاملا باز شود
و احتمالا از مدت زمانی که طول می‌کشد تا آب آن گرفته شود تعجب می‌کنید. معمولا
هر یک کیلوگرم کوکوپیت بعد از خیساندن تبدیل به ۱۵ لیتر خاک مرطوب می‌شود!

از آن‌جایی که کوکوپیت نگهدارنده بسیار خوبی برای آب است معمولا فروشنده‌های گیاهان
در مناطق خشک چیزهایی مثل کاکتوس را هم تا زمان فروش در کوکوپیت می‌کارند
تا نیاز به آب‌دهی مداوم نداشته باشند. چون لازم است کاکتوس‌ها در خاک خشک باشند
این باعث می‌شود که ریشه آن‌ها در این خاک همیشه مرطوب بگندد برای همین اگر
کاکتوس یا گیاه کم‌آبی را در کوکوپیت می‌خرید حتما خاک آن را عوض کنید.

## پرلیت
پرلیت در واقع یک نوع سنگ آتشفشانی سفید است 
که معادنش در تبریز و خراسان هم پیدا می‌شود.
به خاطر چگالی پایین این سنگ‌ها، معمولا آن‌ها را با سایر خاک مخلوط می‌کنند تا خاک
سبک‌تر شود و هوا و آب بیشتر در آن نفوذ کند. 
درون دانه‌های پرلیت درصد زیادی دی‌اکسید سیلیکون وجود دارد و به خاطر رنگ سفید
نور خورشید را کمتر جذب می‌کند
و باعث می‌شود که گیاهان دچار تغییرات دمایی ناگهانی که باعث آسیب به ریشه‌شان
می‌شود نشوند؛ گاهی دانه‌های درشت آن را روی سطح خاک می‌ریزند که
هم گلدان را زیبا‌تر می‌کند و هم از تبخیر آب درون
خاک جلوگیری می‌کند.

از آن‌جایی که پرلیت سنگ آتشفشانی هست و گرمادهی می‌شود آفت و علف‌های 
هرز در آن وجود ندارند.

## خاک برگ


## خاک کاکتوس


## خاک‌های خاص


## آخر چه خاکی...؟
